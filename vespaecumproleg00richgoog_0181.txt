Du IVDIGIBVS ATHENIENSIVM REBVSQVE IVDICIAHBVS 167

tionem3 ut vero ex oratoribus novimus, in media oratione, quum
orator iubet, citantur„ Dum hi audiuntur, iudex etiam atque
etiam matula utitur. Fortasse igitur iudices testes audire non
amabant, ne dicam non consuerant. Nunc autem Bdelycleo dc·
sensorio partes agit v. 949. Labetem defensurus a patre saepe
interrumpitur3 testis citatus mendacii arguitur. Tandem filius
defensor misericordiam iudicis implorans, virtutes rei collaudando
efficit, ut aliquantum mollescat v. 973. Quod quum viderit
filius, liberos rei ascendere iubet ct lacrimare et obsecrare. His
Philocleo, ut videtur, commotus: Descende, clamat, istud Descende,
de quo Bdelycleo statim v. 980:

καίτοι τὸ κατάβα τοῦτο πολλοὺς δὴ πάνυ

ἐξηπάτηκεν. Α
Apparet istud κατάβα a quovis iudice exclamari potuisse, aut a
multis una, ut tandem aliquando ad suffragium ferendum possent
pervenire3 apparet quoque, reos hoc κατάβα saepenumero deceptos
esse, quod iudices esurientes et trioboli potius quam causae me·
mores oum specie quadam misericordiae pronunciabant Vnde

fit, ut aeque celeriter istius misericordiae obliviscantur. Itaque
Philocleo statim post defensoris καταβήσομαι imprecatur: ἐς κό-
ρακας, lentcmque sive potius ventrem plenum incusat, quod ali·
quam benignitatis 'speciem in se genuerit. Exsurgit reum dam·
naturus. Filius calculum damnatorium· patri tradit orans, ut

eum connivens -in posteriorem urnam coniiciat, reumque absol· ’

vat v. 986. 987. Posterior autem urna, ὁ ὕστερος καδίσκος, sive
ὁ ἄκορος is est, quem paullo ante sinistrum appellavi, is scilicet,
qui iuxta murum stat. Quod quum pater nolit, filius eum ad
alteram urnam, ut ait, circumduetrtrus, videlicet ad priorem„
quae propius spectatores in dextro latere posita est, quasi con-
cedat patri, ut reus damnetur: filius igitur patrem ita circum·
ducit, ut ὁ ἄκορος καδίσκος nunc ad dextram manum sit Quare
senex deceptus rogat: ὅδ’ ἔσθ’ ὁ πρότερος; v. 990, quod, quum re
vera ad dextram sit, filius potest confirmare. Tum denique
calculum aut perforatum aut nigrum in urnam, quam κυρίαν
habet, immittit reumque absolvit. Iam per se patet, aut iudicem

 

